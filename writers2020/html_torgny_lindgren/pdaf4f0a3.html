<!DOCTYPE html PUBLIC '-//W3C//DTD XHTML 1.0 Transitional//EN' 'http://www.w3.org/TR/xhtml1/DTD/xhtml1-transitional.dtd'>
<html xmlns='http://www.w3.org/1999/xhtml'>
<head>
<meta http-equiv='content-type' content='text/html;charset=utf-8'/>
<meta name='generator' content='MinSläkt 4.0'/>
<link rel='stylesheet' type='text/css' href='style.css'/>
<!--[if IE 6]>
<link rel='stylesheet' type='text/css' href='style_ie6.css'/>
<![endif]-->
<!--[if IE 7]>
<link rel='stylesheet' type='text/css' href='style_ie7.css'/>
<![endif]-->
<meta name='description' content='Personakt för Gustav Torgny Lindgren, Född 1938-06-16 Raggsjö 1, Norsjö fs, Norsjö sn'/>
<meta name='keywords' content='Lindgren,Gustav Torgny,Raggsjö 1, Norsjö fs, Norsjö sn'/>
<meta name='author' content='Jan Fredman'/>
<title>Personakt för Gustav Torgny Lindgren, Född 1938-06-16 Raggsjö 1, Norsjö fs, Norsjö sn</title>
</head>

<body class='topic'>

<div class='tabs'>
<table>
<tr>
<td class='active'>Personakt</td>
<td class='inactive'><a class='inactive' href='adaf4f0a3.html#root'>Antavla</a></td>
<td class='none'></td>
</tr>
</table>
</div>

<div class='contents'>
<div class='topic'>
<div class='record'>
<table>
<tr style='vertical-align:top'>
<td>
<h1>Gustav <span class='u'>Torgny</span> Lindgren</h1>
<p>Lärare, författare, heders dr Umeå och Linköpings univ.. </p>
              <table>
<tr><th>Far:</th><td><a href='pba3aaeda.html'>Konrad <span class='u'>Andreas</span> Lindgren (1906 - 1987)</a></td></tr>
<tr><th>Mor:</th><td><a href='pfd788e60.html'><span class='u'>Helga</span> Albertina Björk (1904 - 1987)</a></td></tr>
</table>
<p/>
<table>
<tr valign='baseline'><th><span class='nowrap'>Född:</span></th><td>1938-06-16 Raggsjö 1, Norsjö fs, Norsjö sn. <a href='#Source1' title='Mtl Kalmar län 1971'>[1]</a></td></tr>
</table>

<hr/>
<h2>Äktenskap med <a href='pe2b80145.html'><span class='u'>Stina</span> Margareta Andersson (1937 - )</a></h2>
<p/>
<table>
<tr valign='baseline'><th><span class='nowrap'>Vigsel:</span></th><td>1959-06-19. <a href='#Source2' title='Mantalslängd 1991, Kalmar län'>[2]</a></td><td>På midsommaraftonen.</td></tr>
<tr valign='baseline'><th><span class='nowrap'>Levde:</span></th><td>1971 Vimmerby, Kalmar län. <a href='#Source1' title='Mtl Kalmar län 1971'>[1]</a></td><td></td></tr>
<tr valign='baseline'><th><span class='nowrap'>Levde:</span></th><td>1981 Loke 7, Trastg 4, Vimmerbhy, Vimmerby sfs, Vimmerby kn, Kalmar län. <a href='#Source3' title='Mtl Kalmar län 1981'>[3]</a></td><td></td></tr>
<tr valign='baseline'><th><span class='nowrap'>Levde:</span></th><td>1988 Skolgatan 35, Linköping.</td><td></td></tr>
<tr valign='baseline'><th><span class='nowrap'>Levde:</span></th><td>1991 Aspen 17, Prästgårdsg 14, Vimmerby, Vimmerby fs, Vimmerby kn. <a href='#Source2' title='Mantalslängd 1991, Kalmar län'>[2]</a></td><td></td></tr>
<tr valign='baseline'><th><span class='nowrap'>Levde:</span></th><td>2006 Tjärstad Prästgård 1, Rimforsa, Linköpings kn. <a href='#Source4' title='https://www.ratsit.se/sok/avancerat/person'>[4]</a></td><td></td></tr>
</table>

<hr/>
<h2>Noteringar</h2>
<p>Gustav Torgny Lindgren, född 16 juni 1938 i Raggsjö i Norsjö församling i Västerbotten, är en svensk författare och före detta lärare. Han är ledamot av Svenska Akademien sedan 1991, hedersdoktor vid Linköpings universitet och Umeå universitet samt hedersledamot av Kalmar nation i Uppsala.<br/><br/><br/>Biografi<br/><br/>Torgny Lindgren är son till Andreas Lindgren och Helga Björk. Han utbildade sig till lärare i Umeå, där han träffade sin blivande hustru som även hon utbildade sig till lärare. Han var verksam som adjunkt i samhällsorienterande ämnen fram till mitten av 1970-talet, mestadels i Vimmerby. Han var även under flera år aktiv inom kommunalpolitiken för Socialdemokraterna. Lindgren bor numera i en prästgård i Tjärstad utanför Rimforsa i Östergötland. Kring år 1980 konverterade han till romersk-katolska kyrkan. Torgny Lindgren och hans hustru Stina fick tre barn, döttrarna Aina och Ylva samt sonen Torgils.<br/><br/>Lindgrens författarskap präglas av hans uppväxt i Västerbotten, av hans intresse för filosofi (man kan finna tydliga relationer till bland andra Schopenhauer och Kierkegaard i hans texter) och av hans kristna tro. I sina texter är han en bitsk samhällskritiker, med ironin som vapen. Humorn i Lindgrens verk är ofta underfundig och dubbelbottnad.<br/><br/>Efter det såväl nationella som internationella genombrottet med Ormens väg på hälleberget (1982), har Lindgrens böcker sålts i betydande upplagor. Romanen utspelar sig i en by i Västerbotten under 1800-talet och har starka dialektala inslag. En handlare och dennes son tar betalt av kvinnorna i en utblottad familj i form av sexuella tjänster och detta utmynnar i katastrof. Romanen filmatiserades 1986 av Bo Widerberg. Han är representerad på världsbibliotekets lista med romanen Batseba. För denna roman tilldelades han 1986 det internationellt högt värderade franska litteraturpriset Prix Femina, ett pris som även tilldelats författare som Joyce Carol Oates och nobelprisvinnaren Coetzee.<br/><br/>Hösten 2010 kom Lindgrens senaste bok Minnen ut, en bok Lindgren själv har hävdat kommer att bli hans sista. en intervju i DN säger han emellertid att har börjat omvärdera detta: &quot;jag har börjat tvivla på det jag sa&quot;.<br/><br/><br/>Bibliografi<br/><br/>1965 - Plåtsax, hjärtats instrument, dikter<br/>1970 - Dikter från Vimmerby, dikter<br/>1971 - Hur skulle det vara om man vore Olof Palme?, dikter<br/>1972 - Skolbagateller medan jag försökte skriva till mina överordnade, noveller<br/>1973 - Övriga frågor, roman<br/>1975 - Hallen, roman<br/>1977 - Intervjun, drama<br/>1977 - Legenden om Achille Paganinis besök i Vimmerby 1869, drama<br/>1979 - Brännvinsfursten, roman<br/>1981 - Skrämmer dig minuten, roman<br/>1981 - Markus, roman<br/>1982 - Slaktningen vid Sju ekars kulle, drama<br/>1982 - Ormens väg på hälleberget, en kritikerroman<br/>1983 - Merabs skönhet, noveller<br/>1984 - Batseba, roman<br/>1986 - Fadershanden och Giga. Två skådespel, dramer, författade med Eric Åkerlund<br/>1986 - Legender, noveller<br/>1987 - Ljuset, roman<br/>1988 - Kärleksguden Frö, roman med illustrationer av Peter Dahl<br/>1990 - Den röda slöjan, roman, (tillsammans med Eric Åkerlund under pseudonymen Hans Lamborn)<br/>1991 - Till sanningens lov. Rammakaren Theodor Marklunds egen redogörelse, roman<br/>1991 - Ture Johannisson. Inträdestal i Svenska akademien<br/>1995 - Hummelhonung, roman (som opera 2001 av Carl Unander-Scharin)<br/>1998 - Bordsstudsaren, drama, författad med Ylva Pettersson<br/>1999 - I Brokiga Blads vatten, noveller<br/>2002 - Pölsan, roman<br/>2003 - Döden ett bekymmer, roman, omarbetad version av Den röda slöjan<br/>2003 - Maten. Hunger och törst i Västerbotten, brev- och kokbok, författad tillsammans med Ella Nilsson<br/>2003 - ABC, dikter<br/>2003 - Berättelserna, noveller<br/>2005 - Dorés bibel, roman<br/>2007 - Norrlands akvavit, roman (under utgivning)<br/>2008 - Nåden har ingen lag, roman (Hummelhonung, Pölsan och Dorés bibel)<br/>2010 - Minnen<br/>2014 - Klingsor<br/>2015 – Nåden har ingen lag (romanerna Hummelhonung, Pölsan, Dorés bibel och Norrlands akvavit)<br/>2015 – Berättelserna<br/>2015 – Tankar om Bibeln (Svenska Bibelsällskapet: Boken om oss alla)<br/>2016 - Ringleken, teaterpjäs (författad tillsammans med Eric Åkerlund)<br/><br/>Filmatiseringar<br/><br/>1986 - Ormens väg på hälleberget<br/>2003 - Kommer du med mig då, efter romanen Till sanningens lov<br/>2013 – Braty – ostannja spovid, ukrainsk film efter romanen Hummelhonung<br/><br/>Priser och utmärkelser<br/><br/>1970 - Litteraturfrämjandets stipendium<br/>1977 - ABF:s litteraturpris<br/>1982 - Tidningen VI:s litteraturpris<br/>1983 - Litteraturfrämjandets stora romanpris<br/>1984 - Aniara-priset<br/>1986 - Prix Femina<br/>1989 - Övralidspriset<br/>1990 - Hedersdoktor vid Linköpings universitet<br/>1995 - Hedenvind-plaketten<br/>1995 - Augustpriset (för Hummelhonung)<br/>1996 - Landsbygdens författarstipendium<br/>1999 - Gerard Bonniers pris<br/>2000 - Stiftelsen Selma Lagerlöfs litteraturpris<br/>2000 - Hedersdoktor vid Umeå universitet<br/>2002 - Litteris et Artibus<br/>2003 - Sveriges Radios Romanpris<br/>2004 - De Nios stora pris<br/>2004 - Sveriges Radios Novellpris<br/>2009 - Piratenpriset<br/><br/><br/>Litteratur<br/><br/>Ingela Pehrson, Livsmodet i skrönans värld. En studie i Torgny Lindgrens romaner Ormens väg på hälleberget, Bat Seba och Ljuset, Skrifter utgivna av Litteraturvetenskapliga institutionen vid Uppsala universitet, 29, diss. Uppsala universitet, Uppsala 1993.<br/><br/>Magnus Nilsson, Mångtydigheternas klarhet. Om ironier hos Torgny Lindgren från Skolbagateller till Hummelhonung, Acta Wexionensia: Humaniora, diss. Lunds universitet, Växjö 2004.<br/><br/>Marcus Willén, Konsten att upphöja det ringa. Om Torgny Lindgrens litterära metod, diss. Örebro universitet, Artos: Skellefteå 2008.<br/><br/><br/>Externa länkar<br/><br/>Wikiquote har citat av eller om Torgny Lindgren<br/><a href='http://sv.wikiquote.org/wiki/Torgny_Lindgren' target='_new'>sv.wikiquote.org/wiki/Torgny_Lindgren</a><br/><br/>Svenska Akademiens sida om Torgny Lindgren<br/><a href='http://www.svenskaakademien.se/akademien/de_aderton/torgny_lindgren' target='_new'>www.svenskaakademien.se/akademien/de_aderton/torgny_lindgren</a><br/><br/>Torgny Lindgren i Libris<br/><a href='http://libris.kb.se/hitlist.jsp?q=f%C3%B6rf%3A%28Lindgren%2C+Torgny%2C+1938-%29' target='_new'>libris.kb.se/hitlist.jsp?q=f%C3%B6rf%3A%28Lindgren%2C+Torgny%2C+1938-%29</a><br/><br/>Källa: <a href='http://sv.wikipedia.org/wiki/Torgny_Lindgren' target='_new'>sv.wikipedia.org/wiki/Torgny_Lindgren</a><br/><br/>-----------------------------------------------------------------------------------------------------------------------------------------------------<br/><br/>Svenska Akademien<br/><br/>Stol nr 9/18 - Torgny Lindgren<br/><br/>Torgny Lindgren, född 16 juni 1938 i Raggsjö (Västerbotten). Författare. Han invaldes i Svenska Akademien 28 februari 1991 och tog sitt inträde 20 december 1991. Lindgren efterträdde språkvetaren Ture Johannisson på stol nr 9. Han tilldelades 1983 Litteraturfrämjandets stora romanpris för Ormens väg på hälleberget, 1984 Aniarapriset för Merabs skönhet, Doblougska priset 1987, Augustpriset 1995 för Hummelhonung, Gerard Bonniers pris 1999 och Selma Lagerlöfs litteraturpris 2000.<br/><br/>Torgny Lindgren lämnade tidigt sin frireligiösa hembygd i Västerbotten och begav sig till Småland, där han blev lärare. Efter debuten med diktsamlingen Plåtsax, hjärtats instrument (1965) vände han sig i riktning mot sin småländska omgivning och skrev 1970 Dikter från Vimmerby, ögonblicksbilder från en svalt religiös småstad där alla tror sig känna alla och klassmotsättningarna pedantiskt sopas under mattan. Det var inledningen till Lindgrens ideologiskt medvetna och samtidsinriktade 1970-tal. Han var vid den här tiden aktiv men kritisk partimedlem i Socialdemokraterna.<br/><br/>Året därpå, 1971, kom den prövande rolldiktsamlingen Hur skulle det vara om man vore Olof Palme?, där Torgny Lindgren trädde in i statsministern och gjorde honom till ett rastlöst sökande medvetande, ”en av de sista betydande predikanterna”. Under förra hälften av decenniet följde en serie samtidssatirer från skolans och politikens värld. Novellsamlingen Skolbagateller medan jag försökte skriva till mina överordnade (1972) är ett burleskt försök att frilägga skolvärldens outsagda klasstruktur, medan romandebuten Övriga frågor (1973) liksom uppföljaren Hallen (1975) utspelar sig på politikens gräsrotsnivå, bland ”den anonyma men samtidigt exklusiva skara partimedlemmar som håller liv i den svenska socialdemokratin”. Kritiken mot det växande gapet mellan partiledning och gräsrötter är en huvudpoäng i dessa båda romaner.<br/><br/>Efter att under första hälften av decenniet ha gett ut en bok om året tystnade nu Lindgren under några år. Det var en tid av omvälvning ¿ och skrivkramp. I programartikeln ”På tal om att skriva” 1978 skrev han: ”Just nu kan jag inte skriva alls.” Han planerade ”en stor realistisk roman” men konstaterade att han ”saknar anlag för realism”: ”så snart jag lyckats snickra till ett lämpligt antal verklighetstrogna personer och placerat dem i en verklighetsbetonad miljö där de ska kunna leva ett verklighetsnära liv börjar de konstra, de beter sig som om de aldrig förut varit i kontakt med det verkliga livet utan bara levat i en fantasivärld, de begår fruktansvärda brott, de dör och återuppstår, de företar himmelsfärder och låter sig överhuvudtaget luras iväg på alla de galenskaper dit språket händelsevis för dem, till sist flyr de under eder och förbannelser ut ur det tilltänkta romanbygget.” Det är en träffande beskrivning av författarskapets fortsättning.<br/><br/>I samma artikel kunde Torgny Lindgren ännu säga: ”Den enda tro jag lyckats få med mig ut i livet och behålla någorlunda oanfrätt är den på en demokratisk socialism.” Det innebar emellertid inte att han saknade religiös tro ¿ kring 1980 valde Lindgren kyrka och blev katolik. Det skedde i samband med två romaner som kan betecknas som ”överƯgångsböcker”. Den första historiska romanen, Brännvinsfursten (1979), pekar framåt mot det stora genombrottets 1980-tal, medan den fräsande satiriska äktenskapsromanen Skrämmer dig minuten (1981) i viss mån sammanfattar 1970-talets samtidsinriktning. Båda romanerna visar på en tilltagande dragning mot mer omfattande livsfrågor.<br/><br/>Men även om Torgny Lindgren med 1980-talets stora romaner målmedvetet söker sig bort från samtiden och in i mytens, fantasins och historiens värld förblir hans författarskap påtagligt samtidsorienterat, dominerat av frågeställningar om systems bräcklighet, maktmissbruk, längtan efter ordning, oordningens skapande kraft och rationaliseringssträvanden som ständigt kullkastas av människans och naturens inneboende irrationalitet.<br/><br/>I Ormens väg på hälleberget (1982) återvände Lindgren för första gången till barndomens Västerbotten. Romanen skildrar förtryck och nöd i en västerbottnisk by på 1800-talet, men den egentliga huvudpersonen är språket. Återvändandet till barndomslandet innebar uppkomsten av ett alldeles unikt lindgrenskt konstspråk, kargt, distinkt, dialektalt, hämningslöst, galghumoristiskt och bibliskt, reducerat till ett absolut minimum. Romanen, som sedermera filmatiserades av Bo Widerberg, innebar ett genombrott i stor stil, och Lindgren är idag en av Sveriges mest översatta författare.<br/><br/>Den ramberättelseinneslutna novellsamlingen Merabs skönhet från 1983 är språkligt och i viss mån motiviskt Ormens väg på hällebergets något muntrare tvilling. Det är novellkonst när den är som bäst, och av många ¿ inte minst Torgny Lindgren själv ¿ betraktas boken som hans mästerverk. I ramberättelsen får vi höra talas om skräddaren Molin som börjar brodera bibelord som hans vackra hustru Judit ger sig ut för att sälja. Hon blir dock kvar hos en man. Det är nu Molins ord sväller över broderiernas bräddar och han börjar berätta historier. Han vandrar runt i gårdarna med sina berättelser, och det är de berättelserna vi får höra i Merabs skönhet. Inte minst titelnovellen om den vackra kon är ett märkligt stycke modern svart myt.<br/><br/>I romanen Bat Seba (1984) och novellsamlingen Legender (1986) renodlade Torgny Lindgren det bibliska i sitt författarskap. Den allegoriska Ljuset (1987) öppnar ånyo ett spelrum långt upp i norr. Efter en fruktansvärd farsot överlever bara några få i en liten by. Sjukdomen har också svept med sig alla moraliska föreställningar. Då anländer en främling till byn och ställer alla begrepp på huvudet.<br/><br/>I Till sanningens lov, som kom ut samma år som Lindgren valdes in i Svenska Akademien, 1991, återvände han till samtiden och till den bitande samhällssatiren, och i den stora romanen Hummelhonung (1995) ¿ som 2001 blev opera med musik av Carl Unander-Scharin ¿ återvände han till Västerbotten, där en författarinna konfronteras med två bröder fångade i ett livslångt beroende och hat till varandra.<br/><br/>Efter novellsamlingen I Brokiga Blads vatten (1999), som senare kom att ingå i den digra berättelsesamlingen Berättelserna (2003), utkom den stora romanen Pölsan (2002), en burdus men subtil skröna som kretsar kring lungsot och pölsa. Den är uppbyggd som en lång notis som tar sin början 1947 när den landets mest lungsotsdrabbade by, som givetvis ligger i Västerbotten, får besök av tysken Robert Maser, resande försäljare i herr- och damkonfektion. Det visar sig dock att Maser egentligen är Martin Bormann, krigsförbrytaren som gick upp i rök efter andra världskriget.<br/><br/>År 2003 avslöjades att det bakom deckarpseudonymen Hans Lamborn, som 1990 skrev kriminalromanen Den röda slöjan (1990), förärad med Svenska Deckarakademins debutantpris, dolde sig två författare: Torgny Lindgren och Eric Åkerlund. Romanen gavs samma år ut i omarbetad och utökad version under namnet Döden ett bekymmer (2003), under författarnas riktiga namn.<br/><br/>Ett par år senare visade det sig att de stora romanerna Hummelhonung och Pölsan inte bara hörde ihop, utan också ingick i en triptyk som 2005 fick sin avslutning med Dorés bibel. 2008 gavs triptyken ut i en gemensam volym med titeln Nåden har ingen lag.<br/><br/>Dorés bibel har en berättarkunnig men icke läskunnig huvudperson. Han hamnar på ett hem för obildbara, och allt han har, allt som håller berättelserna vid liv, är den franske konstnären Gustave Dorés klassiska bibelillustrationer som fanns i hans barndomshem men sedan försvann. För att inte glömma berättelserna börjar han, med ”en inspelningsapparat av märket SONY MZN sjuhundratio”, spela in sin synnerligen fria tolkning av Bibeln i bilder från 1865. Av detta har blivit en extremt stark prosa, enkel och mångbottnad på en gång, underskruvad, humoristisk, emellanåt aforistisk och mycket, mycket tät.<br/><br/>Två år senare, 2007, kom romanen Norrlands Akvavit, om den sista stora väckelsen i Västerbotten. I centrum står den bedagade väckelsepredikanten Olof Helmersson, den en gång så kraftfulle frälsaren som försvann när väckelsen gick i stå. Så plötsligt återvänder han. Både bygden och hans förkunnelse har förändrats rejält, och Helmersson ser tillbaka på sin livsgärning: ”Det var jag som vållade de sista stora väckelserna. Jag predikade i alla de sju församlingarna. Mellan nittonhundraförtisju och nittonhundrafemtifem omvände jag fyrahundrasexton själar i de här trakterna. Några av dem två gånger.” Dessutom införde han tandborstningen i trakten: ”En predikant kan inte låta tänderna förfalla, sade Olof Helmersson. Då man predikar kan man inte ha löständer som klapprar.”<br/><br/>Text: Jan Arnald<br/><br/>Källa: <a href='http://www.svenskaakademien.se/akademien/de_aderton/torgny_lindgren' target='_new'>www.svenskaakademien.se/akademien/de_aderton/torgny_lindgren</a><br/><br/>___________________________________________________________________________<br/><br/>RECENSION AV MINNEN - DN 2010-10-04<br/><br/>Lindgren gjuter masker av livet. Kan man skriva memoarer om man inte tycker sig ha minnen? Torgny Lindgren skriver en 200-sidig memoarbok med fantasier, hallucinationer och jo, ett och annat minne. Sara Danius läser en mästare.<br/><br/>Torgny Lindgrens nya bok heter ”Minnen”. Den inleds med en anekdot ¿ om en författare som blir uppmanad av sin förläggare att skriva ned sina minnen. Förläggarna avlöser varandra, generation efter generation. Under tiden hinner mannen skriva många böcker, ryktbarheten växer, resorna till utlandet blir bara fler. Sex förläggare har han haft, tror han i alla fall, och alla sex säger: du måste skriva dina minnen.<br/><br/>Men om man inte menar sig ha minnen? Om ens liv tycks sakna form, kanske till och med mening? Om ens levnad vägrar att bli till en roman, bara till en räcka noveller, kanske inte ens särskilt konstfärdigt gjorda? Om livet har levts i likgiltig förundran? Om ryktena om jagets betydelse är betydligt överdrivna? Om jaget mest är en samlande idé? Om det bara är den egna döden som kan skänka kontur, åtminstone nödtorftigt, åt alla de dagar som lagts till dagar under den tid som kallas ett liv?<br/><br/>Nu är boken här. Tvåhundratolv sidor minnen nedtecknade av mannen som säger sig sakna minnen men som levt stort på sin inbillningsförmåga och en och annan hallucination. Han påstår sig rent av ha lyckats hallucinera sig bort från sammanträden i Svenska Akademien för att så sväva suveränt strax under takstolarna, många meter ovanför de övriga ledamöternas huvuden. Det verkar inte ha varit en oäven upplevelse, detta att vara svävande ledamot. Men ett är säkert: ögonblicksbilden är ett finurligt svar på den obligatoriska frågan om hur det är att sitta i Akademien. Vill han vara utan dessa hallucinationer? Alls inte.<br/><br/>Kanske är detta Torgny Lindgrens sista verk, kanske inte. Allt slutar med att bokens huvudperson räcker över manuskriptet till sin förläggare, den vackra, kloka och på köttgryta begivna förläggaren. Svårmodet slår till, cirkeln är sluten, under tiden tilldrog sig: ett liv.<br/>Det är de äldre herrarnas år i år, åtminstone de manliga akademiledamöternas år. Kjell Espmark och Per Wästberg har givit ut sina memoarer, och nu är det alltså Tor-gny Lindgrens tur. Tre herrar, tre böcker, en provkarta på olika sätt att förhålla sig till det förflutna.<br/><br/>Vem är jag? Varför? Hur blev det som det blev? Om Espmark ägnar sig åt en moraliskt inriktad självrannsakan och gör en poäng av att skärskåda sina minnesbilder för att kunna uppvisa att de förbluffande ofta ljuger, och om Wästberg till stor del ägnar sig åt att återberätta och gärna återanvänder gammal korrespondens, ja, vad gör då Torgny Lindgren?<br/><br/>Han gör dödsmasker. Han gjuter gips över sättningarna i nuet, sekunderna av flyende liv innan bilden fixerats, ögonblicken där anden ännu flämtar. Det är ingen slump att Lindgren porträtterar en dödsmaskmakare. Han dyker upp på ett konditori i Djursholm, äter gräddbakelser medan det vita dammet skälver i näsborrarna, teoretiserar över realismen, tämligen strängt. Han kunde vara hämtad ur en roman av Thomas Mann, denne man som behärskar konsten att anbringa kalciumsulfatdihydrat över de nyligen avlidnas anletsdrag.<br/><br/>Men mest av allt fungerar gipsmakaren som en sinnebild för Lindgrens egen litterära metod. Snart tar något annat över, döden eller det blinda livet eller allt okunnigt folk som inte förstår att pölsan inte bara är pölsan utan en anrättning nära besläktad med nåd, också etymologiskt sett.<br/><br/>Sedan återstår förstås den besvärliga frågan. Hänger ögonblicken ihop, liksom undertill?<br/>En stund vid ett kafébord tillsammans med en författarvän och ett glas rusdryck. Modern som ligger på sitt yttersta och talar om väderlek och vikten av varma kläder. Göran Tunströms och Torgny Lindgrens allt annat än triumfatoriska irrvandringar i Paris. Köttgryta gjord på innanlår, torrt vitt vin, rotfrukter, lök och äpple. Ett skrattretande sovjetiskt monument över en stor författare, så skrattretande omfångsrikt att själva naturen är för evigt förändrad. Den tillgivna hundens ögon. Thomas Manns dagliga rutiner. Lärdomsgiganternas otippade beteende i Börssalens korridorer. Mulna himlar över schweiziska sjöar. Faderns tacksamhet över kroppen som tjänat honom så väl, händerna, ryggen, benen. En västerbottnisk författare som finner hugsvalelse i en uppstoppad räv, det vill säga en målning av Bruno Liljefors. Logopeder, neurologer, själsläkare.<br/><br/>Sådär kunde man fortsätta. Hänger det då ihop? Har de något att säga oss, alla de många dödsmaskerna? Eller är det bara en hop enskilda prosastycken, konstfullt anspråkslösa på det där sättet som bara Torgny Lindgren kan?<br/><br/>Trevande kan den verka, denna bok, åtminstone första hälften, lite grann som en hund som sniffar sig fram mellan lyktstolparna. Och någon gång kan man känna författarens överförtjusning i de egna katalogerna och anekdoterna och, ja, den saktmodiga munterheten.<br/><br/>Men så börjar man upptäcka att någon håller hunden kopplad där hon kryssar sig fram. Kort sagt: man börjar se mästarens hand. Gipsresterna under naglarna. Det vita dammet i näsborrarna. Och man ser med ens hur sinnrikt arrangerad boken är, hur den långsamt växer in i sin egen komposition, hur förgänglighetens rottrådar letar sig fram i stort sett överallt. Jaget må vara ett dimmoln och existensen må sakna form, men i Torgny Lindgrens händer blixtrar det levda livet förbi som i en dubbelexponering, det egna livet och andras, på en gång faktum och förundran, svar och rebus, köttgryta och ande. ”Minnen” är ingen stor bok. Torgny Lindgren har väl aldrig velat skriva stora böcker. Men det hindrar inte att ”Minnen” är storartad läsning. Riktigt storartad.<br/><br/>Sara Danius<br/><br/><a href='http://www.dn.se/dnbok/bokrecensioner/torgny-lindgren-minnen' target='_new'>www.dn.se/dnbok/bokrecensioner/torgny-lindgren-minnen</a><br/><br/>___________________________________________________________________________<br/><br/>RECENSION AV MINNEN - SvD 2010-10-04<br/><br/>Antagligen har det mesta hänt<br/><br/>FÖRUNDRAN. För Torgny Lindgren är minnena ett Ưföränderligt stoff, medan formen de stöps i är helig och Ưmeningsbärande. Och allt har, som vanligt, sin komiska, Ưbisarra eller grymma självklarhet, skriver Tom Hedlund.<br/><br/>4 oktober 2010 kl 00:30, uppdaterad: 9 december 2010 kl 14:39 Prosa Minnen Torgny Lindgren 213 s. Norstedts<br/><br/>I sin nya bok ”Minnen” försäkrar Torgny Lindgren att han ingenting minns. På bokens första sida ¿ sedan vi har passerat ett motto hämtat från Augustinus om minnet som ”ett slags mage åt tanken” ¿ säger han till sin memoarlängtande förläggare att han har försörjt sig på sina inbillningar. ”Att nu börja kalla dem minnen vore pinsamt.”<br/><br/>Och vad ska man kalla detta jag, som på de sista sidorna verkligen lämnar manuskriptet till sin då aktuella förläggare? Torgny Lindgren? Hur är det med de personer som rör sig i texterna? En av dem är författaren Stig Cederholm, vars främsta och av Lindgren prisade litterära skapelser heter Åsa-Nisse, Klabbarparn och Eulalia. Men även om Cederholm rent faktiskt tycks ha haft ett spektakulärt levnadslopp och en märklig personlighet med inslag av kriminalitet, nazism och allmän opålitlighet, förefaller han att vara nästintill uppfunnen och utformad av Lindgren. Andra namngivna personer som blir oförglömliga invånare i Lindgrens litterära universum är Per Engdahl, Erik Sædén, Göran Tunström och Erik Lönnroth.<br/><br/>Vad har ägt rum och vad har händelsevis inte ägt rum? Ganska snart spelar det ingen roll ¿ man håller alltmer förbehållslöst med den författare som i inledningen säger sig sakna minnen, men som istället prisar sin tankeförmåga ”som en av de bättre i Sverige”. Och antagligen har det mesta hänt, på ett eller annat sätt; annars skapas det och får sin existens som när morfadern på sitt sjukläger får en mugg med vatten, som ”han så att säga själv skapat, han hade funnit källådern hitom vedhuset och grävt sig ner till förti fot där sandådern fanns”.<br/><br/>Under en predikan i en västerbottnisk kyrka får vår berättare, som här uttryckligen heter Torgny Lindgren och har skrivit just dennes böcker, höra prästen ”formlöst, omusikaliskt, sladdrigt” återberätta historien om vattnet ur novellsamlingen ”Merabs skönhet” (1983). I prästens mun blir berättelsen en banal och entydig historia om tro och förtröstan ¿ och dess författare kryper samman inte bara av ”blygsel och vanära och skam” utan också av ”förargelse, ja vrede”. Han hade velat predika inför församlingen att ”Stoffet är en bisak, en nullitet. Formen är huvudsaken!” Och han hade velat fortsätta sin predikan: ”Jag kan tänka mig att skriva om vad som helst, bara jag finner den tillbörliga formen. Formen är helig! Vår evighetslängtan är en längtan efter form.”<br/><br/>Kjell Espmark är i sin nyss utkomna memoarbok ”Minnena ljuger” inriktad på att förstå ”hur vi omformar våra minnen till de myter som förmår ge struktur och innebörd åt vår tillvaro”. För Torgny Lindgren blir de omformade minnena ett oavbrutet levande och föränderligt stoff att stöpa i den form som är helig och meningsbärande. Espmark talar om hur omformningen gäller själva tillvarons struktur och innebörd, medan Lindgren talar om den skrivna texten. Både här och i intervjuer har Lindgren understrukit hur hans eget liv inte har blivit vad det borde; han talar om det som formlöst och han säger sig ha varit menad för något annat som han inte förmådde, han talar om den paradoxalt likgiltiga förundran som har präglat hans liv.<br/><br/>Denna likgiltiga förundran får sitt uttryck i författarskapet som ett slags självklar auktoritet: det finns ingen skröna så vild att den inte blir på ett eller flera plan trovärdig, meningsfull och mångtydig när han berättar den. Ur vad som beskrivs som ett tillkortakommande har det vuxit fram en suverän berättarkonst med muntlig anstrykning i släkt med Selma Lagerlöfs.<br/><br/>I en minnesbild ¿ eller kanske det som tanken skapar av minnet, för att nu tänka i Augustinus banor ¿ berättar modern att om man ser länge på ingenting kan man se ”de ofödda och de döda”. Morfadern hade inte förstått detta, eftersom ”han var så barnslig att han trodde på verkligheten”. Barnslig på det sättet är inte hans författande ättling.<br/><br/>Om stoffet är betydelselöst ur en synvinkel, är det betydelsebärande ur en annan. Ren form är en abstraktion, något måste finnas att forma. Först i kontakten med materialet kan formen förverkligas. Gång på gång är det som i historien om vattnet, där han gladde sig åt den form han fann: ”Jag hörde och såg hur den slöt sig som ett ägg där de vattenletande människorna omfattades av skalet.”<br/><br/>Så är det också i den nya boken, där den ena berättelsen följer efter den andra i ett lite slingrande mönster, från barndoms- och uppväxtbilder, via lungsjukdom och beskrivningar av såväl fysisk som psykisk vård, till direkt novellartade stycken som det om gipskonstnären som tar Stig Wennerströms dödsmask eller historien om den väldiga sovjetiska kransen vid Thomas Manns begravning som blev till en hel udde i Zürichsjön.<br/><br/>Allt har i den nya boken, precis som det brukar vara i hans berättelser, sin komiska, bisarra eller grymma självklarhet, och gärna allt på en gång. Delvis fungerar den som en nyckel till vissa delar av författarskapet med sina hänvisningar till bland annat ”Ormens väg på hälleberget” och ”Dorés bibel”.<br/><br/>För den som är förväntansfull inför varje ny bok av Torgny Lindgren är framtiden möjligen lovande. Han säger sig ha haft en plan på att skriva 33 böcker, vilket betyder att han ännu har tio oskrivna. Visserligen aviserar han också att han ska sluta skriva, men det hindrar inte att boken avslutas med en lista på löftesrika projekt…<br/><br/>Tom Hedlund<br/><br/><a href='http://www.svd.se/kultur/litteratur/antagligen-har-det-mesta-hant_5444391.svd' target='_new'>www.svd.se/kultur/litteratur/antagligen-har-det-mesta-hant_5444391.svd</a><br/><br/>___________________________________________________________________________</p>

<hr/>
<h2>Personhistoria</h2>
<table>
<tr><th>Årtal</th><th>Ålder</th><th>Händelse</th></tr>
<tr>
<td>1938</td>
<td align='right'></td>
<td>Födelse 1938-06-16 Raggsjö 1, Norsjö fs, Norsjö sn <a href='#Source1' title='Mtl Kalmar län 1971'>[1]</a></td>
</tr>
<tr>
<td>1959</td>
<td align='right'>21&nbsp;år</td>
<td>Vigsel <a href='pe2b80145.html'><span class='u'>Stina</span> Margareta Andersson</a> 1959-06-19 <a href='#Source2' title='Mantalslängd 1991, Kalmar län'>[2]</a></td>
</tr>
<tr>
<td>1971</td>
<td align='right'></td>
<td>Levde <a href='pe2b80145.html'><span class='u'>Stina</span> Margareta Andersson</a> 1971 Vimmerby, Kalmar län <a href='#Source1' title='Mtl Kalmar län 1971'>[1]</a></td>
</tr>
<tr>
<td>1981</td>
<td align='right'></td>
<td>Levde <a href='pe2b80145.html'><span class='u'>Stina</span> Margareta Andersson</a> 1981 Loke 7, Trastg 4, Vimmerbhy, Vimmerby sfs, Vimmerby kn, Kalmar län <a href='#Source3' title='Mtl Kalmar län 1981'>[3]</a></td>
</tr>
<tr>
<td>1987</td>
<td align='right'>49&nbsp;år</td>
<td>Modern <a href='pfd788e60.html'><span class='u'>Helga</span> Albertina Björk</a> dör 1987-09-13 Raggsjön 1:53, Raggsjön, Norsjö fs, Norsjö kn <a href='#Source5' title='SPAR 90, RTB 87'>[5]</a></td>
</tr>
<tr>
<td>1987</td>
<td align='right'>49&nbsp;år</td>
<td>Fadern <a href='pba3aaeda.html'>Konrad <span class='u'>Andreas</span> Lindgren</a> dör 1987-10-30 Raggsjön 1:53, Raggsjön, Norsjö fs, Norsjö kn <a href='#Source5' title='SPAR 90, RTB 87'>[5]</a></td>
</tr>
<tr>
<td>1988</td>
<td align='right'></td>
<td>Levde <a href='pe2b80145.html'><span class='u'>Stina</span> Margareta Andersson</a> 1988 Skolgatan 35, Linköping</td>
</tr>
<tr>
<td>1991</td>
<td align='right'></td>
<td>Levde <a href='pe2b80145.html'><span class='u'>Stina</span> Margareta Andersson</a> 1991 Aspen 17, Prästgårdsg 14, Vimmerby, Vimmerby fs, Vimmerby kn <a href='#Source2' title='Mantalslängd 1991, Kalmar län'>[2]</a></td>
</tr>
<tr>
<td>2001</td>
<td align='right'>62&nbsp;år</td>
<td>Brodern <a href='p7d92d260.html'><span class='u'>Stig</span> Göran Lindgren</a> dör 2001-02-25 Storgatan 33, Norsjö, Norsjö fs, Norsjö kn <a href='#Source6' title='bef80 / man91 / RFV 06'>[6]</a></td>
</tr>
<tr>
<td>2006</td>
<td align='right'></td>
<td>Levde <a href='pe2b80145.html'><span class='u'>Stina</span> Margareta Andersson</a> 2006 Tjärstad Prästgård 1, Rimforsa, Linköpings kn <a href='#Source4' title='https://www.ratsit.se/sok/avancerat/person'>[4]</a></td>
</tr>
</table>

<hr/>
<h2>Dokument</h2>
<table>
<tr><td><a href='jeremiah karlsson_studentuppsats_2012-01-24.pdf' target='_new'>Jeremiah Karlsson_studentuppsats_2012-01-24</a></td></tr>
<tr><td><a href='http://www.minabibliotek.se/101503/torgny-lindgren-ljuger-vackert' target='_new'>Torgny Lindgren ljuger vackert</a></td></tr>
</table>

<hr/>
<h2>Källor</h2>
<table>
<tr><td id='Source1'>[1]</td><td>Mtl Kalmar län 1971</td></tr>
<tr><td></td><td><i></i></td></tr>
                <tr><td>&nbsp;</td><td>&nbsp;</td></tr>
<tr><td id='Source2'>[2]</td><td>Mantalslängd 1991, Kalmar län</td></tr>
<tr><td></td><td><i></i></td></tr>
                <tr><td>&nbsp;</td><td>&nbsp;</td></tr>
<tr><td id='Source3'>[3]</td><td>Mtl Kalmar län 1981</td></tr>
<tr><td></td><td><i></i></td></tr>
                <tr><td>&nbsp;</td><td>&nbsp;</td></tr>
<tr><td id='Source4'>[4]</td><td>https://www.ratsit.se/sok/avancerat/person</td></tr>
<tr><td></td><td><i></i></td></tr>
                <tr><td>&nbsp;</td><td>&nbsp;</td></tr>
<tr><td id='Source5'>[5]</td><td>SPAR 90, RTB 87</td></tr>
<tr><td></td><td><i></i></td></tr>
                <tr><td>&nbsp;</td><td>&nbsp;</td></tr>
<tr><td id='Source6'>[6]</td><td>bef80 / man91 / RFV 06</td></tr>
<tr><td></td><td><i></i></td></tr>
</table>
</td>


<td>
<table>
<tr><td width='120'><a href='pdaf4f0a30o.jpg'><img src='pdaf4f0a30.jpg' width='106' height='150' alt=''/></a></td></tr>
<tr><td>Torgny Lindgren<br/><br/>Fotograf: Helena Paulin Strömberg<br/><br/><a href='http://www.norstedts.se/forfattare/Alfabetiskt/L/Torgny-Lindgren/' target='_new'>www.norstedts.se/forfattare/Alfabetiskt/L/Torgny-Lindgren/</a><br/>&nbsp;</td></tr>
<tr><td>&nbsp;</td></tr>
<tr><td width='120'><a href='pdaf4f0a31o.jpg'><img src='pdaf4f0a31.jpg' width='120' height='72' alt=''/></a></td></tr>
<tr><td>2010-10-04. Torgny Lindgren:<br/><br/>”Minnen”<br/><br/>Foto: Lars Lindqvist<br/><br/><a href='http://www.dn.se/dnbok/bokrecensioner/torgny-lindgren-minnen' target='_new'>www.dn.se/dnbok/bokrecensioner/torgny-lindgren-minnen</a><br/>&nbsp;</td></tr>
<tr><td>&nbsp;</td></tr>
<tr><td width='120'><a href='pdaf4f0a32o.jpg'><img src='pdaf4f0a32.jpg' width='120' height='80' alt=''/></a></td></tr>
<tr><td>2009-01-23. For Torgny Lindgren, writing is a constant source of joy.<br/><br/>Photo: Ulla Montan/Norstedts<br/><br/><a href='http://www.sweden.se/eng/Home/Lifestyle/Literature/Reading/Torgny-Lindgren/' target='_new'>www.sweden.se/eng/Home/Lifestyle/Literature/Reading/Torgny-Lindgren/</a><br/>&nbsp;</td></tr>
<tr><td>&nbsp;</td></tr>
<tr><td width='120'><a href='pdaf4f0a33o.jpg'><img src='pdaf4f0a33.jpg' width='97' height='150' alt=''/></a></td></tr>
<tr><td>2010-10-04. Senaste boken &quot;Minnen&quot; av Torgny Lindgren<br/><br/>&quot;Antagligen har det mesta hänt<br/><br/>FÖRUNDRAN. För Torgny Lindgren är minnena ett Ưföränderligt stoff, medan formen de stöps i är helig och Ưmeningsbärande. Och allt har, som vanligt, sin komiska, Ưbisarra eller grymma självklarhet, skriver Tom Hedlund i SvD.&quot;<br/><br/><a href='http://www.svd.se/kultur/litteratur/antagligen-har-det-mesta-hant_5444391.svd' target='_new'>www.svd.se/kultur/litteratur/antagligen-har-det-mesta-hant_5444391.svd</a><br/>&nbsp;</td></tr>
<tr><td>&nbsp;</td></tr>
<tr><td width='120'><a href='pdaf4f0a34o.jpg'><img src='pdaf4f0a34.jpg' width='109' height='150' alt=''/></a></td></tr>
<tr><td>2009-05-13. Torgny Lindgren<br/><br/><br/><a href='http://braddjup.blogg.se/2009/may/val-lagrad-vasterbotten.htmlr' target='_new'>braddjup.blogg.se/2009/may/val-lagrad-vasterbotten.htmlr</a><br/>&nbsp;</td></tr>
<tr><td>&nbsp;</td></tr>
<tr><td width='120'><a href='pdaf4f0a35o.jpg'><img src='pdaf4f0a35.jpg' width='120' height='79' alt=''/></a></td></tr>
<tr><td>2009. Torgny Lindgren på Facebook.com<br/><br/>Fotograf: Jarle Vines.<br/><br/><a href='http://www.facebook.com/pages/Torgny-Lindgren/112171822128967?v=wall' target='_new'>www.facebook.com/pages/Torgny-Lindgren/112171822128967?v=wall</a><br/>&nbsp;</td></tr>
</table>
</td>
</tr>
</table>
</div>

<div class='start_page'>
<a href='index.html' target='_parent'>&lt;&lt; Startsida</a>
</div>

<div class='footer'>
Skapad av <a href='http://www.dannbergsdata.se/' target='_parent'>MinSläkt 4.0</a>, Programmet tillhör: <a href='mailto:jan.fredman@gmail.com'>Jan Fredman</a>
</div>
</div>
</div>
</body>
</html>
